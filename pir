প্রথম আলো: চরমোনাই পীরের দল ইসলামী আন্দোলন ও জামায়াতের মধ্যে সুসম্পর্ক ছিল না। আপনি সম্প্রতি পীরের বাড়িতে গেলেন, আতিথেয়তা নিলেন, যৌথ সংবাদ সম্মেলনও করলেন। এত মিল হলো কী করে। উদ্যোগটি কার তরফ থেকে?
জামায়াত আমীর ডা. শফিকুর রহমান: চরমোনাই পীরের সঙ্গে জামায়াতের সুসম্পর্ক ছিল না, কিন্তু সম্পর্ক তো ছিল। যাঁরা রাজনীতি করেন, সেটা ইসলামি দল হোক আর অন্য দল হোক, আমরা কিন্তু সবার প্রতি সম্মান রেখে চলার পক্ষে। ইসলামি দলগুলোর মধ্যে জামায়াতে ইসলামীর পাশাপাশি সবচেয়ে সোচ্চার দল হলো ইসলামী আন্দোলন বাংলাদেশ। তারা নির্বাচনের রাজনীতিতে ছিল। কবে, কোথায় নির্বাচন করেছে, সেটাতে আমি যাচ্ছি না। কিন্তু চব্বিশের আন্দোলনেও তারা একাকার ছিল। দেশকে নিয়ে তারাও ভাবে, আমরাও ভাবি, সবাই ভাবে। ইসলামকে নিয়ে তারা কাজ করে, আমরাও করার চেষ্টা করি। এ জায়গায় মূলধারার ইসলামি দলগুলোর সঙ্গে জামায়াতের সম্পর্ক আছে। আমরা শুধু তাদের কাছে যাইনি, সবার সঙ্গে বসেছি। এখানে আগ্রহ উভয়ের।

প্রথম আলো: বিএনপিও এ ধরনের একটি উদ্যোগ নিয়েছে, বিভিন্ন ইসলামি দলের সঙ্গে বসছে।
জামায়াত আমীর ডা. শফিকুর রহমান: আমরা কী বলতে পারব যে আপনাদের (ইসলামি দলগুলো) কাছে আর কেউ যাতে না আসে।
