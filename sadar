পাবনা সদরের হেমায়েতপুরে স্থানীয় জামায়াতের কার্যালয়ে হামলা, ভা ঙচুর ও অগ্নিসংযোগ করেছে স্থানীয় বিএনপির চিহ্নিত সন্ত্রাসীরা। এর পাশাপাশি জামায়াত নেতাসহ স্থানীয় বেশ কয়েক জনের বাড়িঘর ভাঙচুর ও লুটপাট করেছে বিএনপির সন্ত্রাসীরা। 

এঘটনায় রোববার (১৬ ফেব্রুয়ারি) বিকেলে পাবনা সদর থানায় একটি লিখিত এজাহার দায়ের করেন হেমায়েতপুর ইউনিয়নের ৩নম্বর ওয়ার্ডের জামায়াত ইসলামের যুব বিভাগের সভাপতি সাইফুল ইসলাম।

এজাহারে অভিযুক্তরা হলেন- মালিগাছা ইউনিয়ন বিএনপি সাবেক যুগ্ম সাধারণ সম্পাদক ইয়াকুব আলী, পাবনা সদর উপজেলা ছাত্রদলের সাবেক সাধারণ সম্পাদক ও নয়নামতির মৌসির মৌলবীর ছেলে মাহমুদুল হাসান, পাবনা জেলা ছাত্রদলের সহ সাংগঠনিক সম্পাদক আবির হোসেন, বৈষম্যবিরোধী ছাত্র হত্যা মামলার আসামি উজ্জ্বল হোসেন, সাবেক  আওয়ামী লীগ নেতা বর্তমান বিএনপি নেতা রফিক হোসেন।
